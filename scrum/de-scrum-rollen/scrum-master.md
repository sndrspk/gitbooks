# Scrum Master

De **Scrum Master** (SM) heeft twee belangrijke rollen: faciliteren en het proces bewaken.

Faciliteren wil zeggen dat de Scrum Master ervoor zorgt dat het team zo efficient mogelijk kan werken en zich volledig op hun taak kunnen concentreren. Dat wil zeggen dat de Scrum Master degene is die er onder meer voor zorgt dat er ruimtes gereserveerd worden voor overleg, dat er voldoende materiaal (zoals post-its, e.d.) aanwezig is, en het coachen van het team. Indien mogelijk helpt de Scrum Master ook obstakels uit de weg te ruimen die aan het licht komen tijdens daily standups en retrospectives.

Daarnaast bewaakt de Scrum Master het proces. Dat wil zeggen dat hij/zij de expert is op het gebied van scrum (vaak is een Scrum Master gecertificeerd) en ervoor zorgt dat het team de methodologie correct toepast. De Scrum Master helpt onder meer bij het uitleggen van scrum aan alle spelers (van opdrachtgever tot teamleden), helpt bij het juist opstellen van user stories, zorgt ervoor dat planningsgesprekken plaatsvinden, en helpt controleren of taken wel echt 'done' zijn.