# Opdrachtgever

Natuurlijk is de **opdrachtgever** geen specifieke rol voor scrum. We hebben al gezien dat alle projecten in principe een opdrachtgever hebben.

Wel is het zo dat de rol van de opdrachtgever bij een scrum-project iets anders is dan bij een ander project. Normaal communiceert de opdrachtgever vooral met de projectleider, die het aanspreekpunt voor het hele projectteam is. Bij scrum communiceert de opdrachtgever met de *product owner* over nieuwe zaken die ontwikkeld moeten worden, en met het hele team tijdens de *show & tell* over zaken die ontwikkeld zijn.

Ook is de opdrachtgever redelijk intensief betrokken, aangezien hij/zij aan het einde van iedere sprint bij het team aanschuift voor de *show & tell*. Afhankelijk van de duur van een sprint, betekent dat dus dat de opdrachtgever iedere week of iedere twee weken tijd moet vrijmaken. Daar staat tegenover dat een scrum-project in tegenstelling tot een ander project geen uitgebreid projectplan vooraf heeft, dus de opdrachtgever vind het waarschijnlijk belangrijk om constant een vinger aan de pols te houden.