![](/assets/scrum proces .png)

# Product backlog

Het proces begint bij de **product backlog**. Dit is een lijst van alle zaken die nog ontwikkeld moeten worden. Eigenlijk is het dus de todo-lijst van je ontwikkel-team: alle zaken die je nog moet doen.

De zaken (features) die nog ontwikkeld moeten worden, worden genoteerd in de vorm van een **user story**. Dit is een zin in ik-perspectief in de vorm:

> As a *[role]* I want to *[functionality]* in order to *[reason]*.

of in het Nederlands:

> Als een *[rol]* wil ik *[functionaliteit]* omdat *[reden]*.

Tussen de rechte haken vul je steeds iets in.

Tussen de eerste set rechte haken vul je een bepaalde rol in. Een admin, of een gewone gebruiker, of een niet-geregistreerde gebruiker, een nieuwe gebruiker, etc. Dit geeft aan voor wie de feature bedoeld is.

Tussen de tweede set haken vul je de functionaliteit in. Bijvoorbeeld 'mijn profielfoto veranderen' of 'een nieuwe gebruikers toevoegen'.

Tenslotte, tussen de derde set haken geef je aan waarom iemand dat zou willen. De intentie dus. Voor de developer die dit uiteindelijk gaat ontwikkelen is dit nuttige informatie, omdat hij/zij zo beter begrijpt wat het doel is van de functionaliteit en daar in het UX-ontwerp rekening mee kan houden.

Enkele voorbeelden van user stories:

> As a *registered user* I want to *change my password* in order to *secure my account and at the same time use a password that I can easily remember*.

> Als een *geregistreerde of ongeregistreerde gebruiker die een aakoop doet* wil ik *met Bancontact kunnen betalen* omdat *niet iedereen in BelgiÃ« een kredietkaart heeft*.

> Als *administrator* wil ik *een overzicht kunnen krijgen van alle geregistreerde gebruikers en ongewenste accounts kunnen blokkeren of verwijderen* omdat *we de laatste tijd veel last hebben van spam-accounts en we de gebruikersdatabase zuiver willen houden*.

Deze user stories hebben dus altijd hetzelfde formaat, wat er voor zorgt dat alle belangrijke info (voor wie? wat precies? waarom?) erin staat.

Daarnaast bevat iedere user story een **prioriteit **(hoe belangrijk is dit volgens de opdrachtgever) en een **tijdsindicator **(hoe lang duurt het om dit te ontwikkelen). Het staat ieder team vrij om hier een formaat voor te kiezen. Prioriteit kan bijvoorbeeld aangegeven worden met een getal tussen 0 en 10, maar ook door het een, twee, of drie sterretjes te geven. Een tijdsindicatie gebeurt meestal met 'story points', maar hoeveel een story point precies is verschilt per team. Sommige teams zullen story points van een dag werk hanteren (een taak van twee dagen heeft dan 2 story points), terwijl een team dat veel kleine features heeft wellicht eerder voor halve dagen zal kiezen (diezelfde taak van twee dagen is dan 4 story points).

Uiteindelijk is je product backlog dus een grote todo-lijst, met user stories erop, en bij elk van die user stories een prioriteit en een tijdsindicator.

