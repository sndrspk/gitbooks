![](/assets/scrum proces .png)

# Tijdens de sprint

Tijdens de sprint is het de bedoeling dat iedereen zo geconcentreerd mogelijk aan z'n eigen taken werkt. De focus is hier erg belangrijk. Je weet wat je moet doen en hoeveel tijd je er voor hebt, en het is jouw verantwoordelijkheid te zorgen dat er opgeleverd wordt.

Natuurlijk kunnen er altijd onverwachte problemen opduiken. Daarom is er aan het begin of aan het einde van iedere werkdag een **daily scrum**. Dit is een kort teamoverleg waarbij iedereen kan melden of ze op problemen gestuit zijn en of ze hun schema gaan halen.

Omdat deze meeting kort moet zijn, wordt deze staande gehouden. Het heet daarom ook wel een **daily standup**. Vergaderingen waarbij iedereen een comfortabele stoel heeft duren meestal heel lang, maar als iedereen staat gaat het automatisch een stuk sneller.

Tijdens de sprint wordt de progressie meestal ook bijgehouden met een **kanban-bord**. Dit is een groot bord, waar je via post-its of kaartjes alle taken van de sprint backlog op kunt hangen. Er zijn drie vaste kolommen: 'to-do', 'in progress' en 'done'. Soms zijn er ook extra kolommen, zoals 'ready for testing' voor taken die klaar zijn maar nog door andere getest moeten worden voordat ze naar 'done' gaan. De bedoeling is dat alle kaartjes aan het begin van de sprint in de kolom to-do hangen, maar dat ze steeds verder naar rechts opschuiven naarmate het werk vooruit gaat. Dit kanbanbord hangt meestal in de werkruimte van het team. Teamleden mogen zelf kaartjes verhangen zodra ze progressie boeken. Het voordeel van dit systeem is dat de progressie duidelijk zichbaar is voor het hele team. Als een sprint bijna afgelopen is, zouden de meeste kaartjes vrij ver naar rechts moeten hangen.

De progressie wordt meestal ook bijgehouden in een **burndown-chart**. Dit is een grafiek met op de horizontale as de tijd, en op de verticale as de hoeveelheid werk die nog gedaan moet worden. Dit kan zowel een burndown-chart voor een individuele sprint zal, als een chart voor een heel project \(dus over meerdere sprints heen\).

